---
layout:    post
title:    Verantwoordelijkheid
created:  Wed Oct 11 2017 22:55:35 GMT+0200 (CEST)
modified: Wed Oct 11 2017 23:07:21 GMT+0200 (CEST)
---

Ik heb inderdaad een zwak begrip van menselijke capaciteit, als het gaat om functioneel bijdragen aan eigen en gemeenschappelijk welzijn, sociaal en politiek. Dit betekent niet dat ik de mens meteen afschrijf, maar dat voor mij het concept van verantwoordelijkheid niet zo'n grote rol zal kunnen innemen. Zo vind ik niet dat mensen daadwerkelijk verantwoordelijk te houden zijn. Ik zie ook problemen met groeps-verantwoordelijkheid. Ik wil deze zwakte niet enkel toeschrijven aan motivatie, of gebrek daaraan, en ook niet slechts aan capaciteit. Het is ook in eerste instantie niet heel relevant waaraan ik het toeschrijf, ik weet alleen wel dat men er niet verantwoordelijk voor kan worden gehouden. Deze ogenschijnlijk illogische situatie is nu eenmaal de situatie waarin de mens zich verkeert. Nu heeft verantwoordelijk natuurlijk wel zijn instrumentaliteit, sterker, verantwoordelijk gehouden kunnen worden is exact dat: instrumenteel kunnen denken en handelen.
